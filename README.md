# Projekt i implementacja aplikacji webowej schroniska dla zwierząt

Streszczenie

W dzisiejszych czasach, gdy Internet jest dostępny dla każdego, trudno wyobrazić sobie osobę, która by z niego nie korzystała. Upraszcza życie i daje możliwość przeglądania wszystkich interesujących rzeczy bez wychodzenia z domu. Z tego powodu każda instytucja działająca przez ludzi i dla nich powinna posiadać internetową wersję swojego przedsięwzięcia, aby być widoczną. Dlatego podjęto decyzję o stworzeniu aplikacji webowej, która umożliwiłaby pokazanie ludziom, że ktoś potrzebuje ich pomocy i gdzieś na nich czeka.

W pracy zostanie przedstawiony projekt i implementacja aplikacji webowej schroniska dla zwierząt. Aplikacja ta pozwoli „zwiedzać” schronisko bez potrzeby wychodzenia z domu i podjąć decyzję o adopcji. Stworzone zostaną również zakładki ze szczegółowym opisem procesu adopcji oraz odpowiedziami na najczęściej zadawane pytania, aby rozwiać wątpliwości i obawy dotyczące adopcji, a także blog, na którym będzie można bliżej poznać działalność schroniska. Przedstawione zostaną również konkurencyjne rozwiązania, ich wady i zalety, wymagania co do projektu oraz interfejs końcowego produktu. Omówione będą użyte technologie do implementacji i dalszy plan rozwoju aplikacji.
